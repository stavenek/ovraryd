---
layout: default
meta-desc: produkter
meta-keywords: övraryd, gård, lantras, ryafår, rödkulla

---

      <div class="jumbotron">
        <p>
        <img src="images/ko_huvud.JPG">
        </p>
      </div>
<!--
      <hr>
-->

      <div class="row-fluid marketing">
        <div class="span12">
			<h4>Köttlåda - Rödkulla</h4>
<p>
Vi slaktar vanligen under november, men ibland kan slaktfärdiga djur finnas även
under våren. Efter slakt hängmöras köttet 10 – 16 dygn i kylrum. Därefter görs
styckningen och varje halva delas vanligen i 4 delar, vilket beror på djurets storlek.
Varje låda väger 25 – 30 kg och innehåller styckdetaljer från hela djuret, samt
litet köttfärs. Lådans volym är ca 38 liter och om den är helt full innehåller den då
ca 30 kg kött. Inte alla djurets styckdetaljer finns i varje låda utan en fördelning
sker så att varje låda skall vara ungefär likvärdig till innehåll och vikt. Exempel
på styckdetaljer är filé, rostas, fransyska, rulle, innanlår, ytterlår, skivad ryggbiff,
entrecote, revbensspjäll och skivade läggar. Exakt vad som finns i en låda är därför
slumpartat. Detta förenklar styckarens och vårt arbete och genom detta kan vi också
hålla ett lägre pris än om en mera detaljerad beställning vore möjlig.
<br>
<b>Vårt pris är för närvarande 95:- kr/kilo kött som finns i lådan.</b> 
<br>
Vi vill att våra kunder skall kunna
känna och lukta på köttet och själva packa det i lämpliga storlekar för frysen. Därför
vacuumpackar vi inte några detaljer. Köttet kan hämtas på gården eller levereras
direkt hem eller till en överenskommen plats för hämtning. För närvarande kör vi till
närområdet kring Älmhult och Osby men också genom centrala Skåne ned till Lund.
Du väljer att betala kontant eller får med dig en faktura när du får köttet.

<br>
<a class="btn btn-large btn-success" href="kontakt.html">Beställ köttlåda!</a>
</p>

<h4>Lammlåda - Ryafår</h4>

<p>
Slakt sker vanligen i oktober-november, men ibland kan mindre lamm hållas över
vintern och slaktas till påsk. Efter slakten hänger lammen några dagar i kylrum innan
de styckas och packas i lådor. Styckdetaljerna är lårstekar, bogstekar, sadel, hals,
slag och läggar. Sadeln skivas normalt till fjärilskotletter men kan också fås hel.
Lårstekarna kan också fås som hela fårfioler om man vill ha dem till saltning och
rökning. Lammen väger oftast 14 – 19 kg. Endast hela lamm säljs, men om du tycker
det är för mycket så dela med en granne.
<br>
<b>Vårt pris är för närvarande 75:- kr/kg.</b>
<br>
Köttet kan hämtas på gården eller levereras direkt hem eller till en överenskommen plats för
hämtning. För närvarande kör vi till närområdet kring Älmhult och Osby men också
genom centrala Skåne ned till Lund. Du väljer att betala kontant eller får med dig en
faktura när du får köttet.
<br>
<a class="btn btn-large btn-success" href="kontakt.html">Beställ lammlåda!</a>
</p>

<h4>Varför lantraskött</h4>
<p>
Vår idé för att skapa hemsidan för <a href="http://www.lantraskott.se">Lantraskött (www.lantraskott.se) </a> utgår från tanken
att det för att kunna långsiktigt bevara våra producerande lantraser måste finnas en
efterfrågan på deras kött. Det är nödvändigt för dem som håller sina producerande
lantraser för mer än husbehov, att kunna sälja sitt överskott på ett enkelt och smidigt
sätt. Det är också nödvändigt för allt hållande av sådana lantraser att det finns en
kundkrets som vet om att det finns tillgång till sådant speciellt kött. Kött från våra
långsamtväxande lantraser hinner utveckla en fylligare och mera mogen smak än
kött från snabbväxande korsningsraser. Eftersom våra lantraser är anpassade till
naturliga fodervaror och ett lugnare liv skall de också hållas på gårdar med ekologisk
produktion för att få vara länkade till denna hemsida. Djuren skall leva, slaktas
och ätas inom närområdet, som idag ofta definieras som ett område inom 15 mils
radie. De lantbrukare som har lantrasdjur har ofta en småskalig verksamhet i våra
skogsbygder, varför de också är viktiga för att bevara ett levande landskap i sådana
bygder.
</p>

        </div>
      </div>




