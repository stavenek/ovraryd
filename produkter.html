---
layout: default
meta-desc: produkter
meta-keywords: övraryd, gård, lantras, ryafår, rödkulla

---

      <div class="jumbotron">
        <p>
        <img src="images/ko_huvud.JPG">
        </p>
      </div>
<!--
      <hr>
-->

      <div class="row-fluid marketing">
        <div class="span12">

<h3>Produkter</h3>        

			<h4>Köttlåda - Rödkulla</h4>
<p>
Vi slaktar vanligen under november, men ibland kan slaktfärdiga djur finnas även under våren.
Efter slakt hängmöras köttet 10 – 16 dygn i kylrum. Därefter görs styckningen och varje halva delas 
vanligen i 3 delar. Varje låda väger ca 30 kg och innehåller styckdetaljer från hela djuret, samt litet 
köttfärs. Lådans volym är ca 38 liter och om den är helt full innehåller den då ca 30 kg kött. Inte riktigt 
alla djurets styckdetaljer finns i varje låda utan en fördelning sker så att varje låda skall vara ungefär 
likvärdig till innehåll och vikt. Detta för att inte varje detalj skall bli för liten. 
<p/>
Exempel på styckdetaljer 
är filé, rostas, fransyska, rulle, innanlår, ytterlår, skivad ryggbiff, entrecote, högrev och skivade läggar. 
Köttfärs mals av övriga delar. Exakt vad som finns i en låda kan därför variera något. Detta förenklar 
styckarens och vårt arbete och genom detta kan vi också hålla ett lägre pris än om en mera detaljerad 
beställning vore möjlig.
<p/>
<b>Vårt pris är för närvarande 115 kr/kilo kött som finns i lådan.</b> 
<br>
Vi vill att våra kunder skall kunna
känna och lukta på köttet och själva packa det i lämpliga storlekar för frysen. Därför
vacuumpackar vi inte några detaljer. Köttet kan hämtas på gården eller levereras
direkt hem eller till en överenskommen plats för hämtning. För närvarande kör vi till
närområdet kring Älmhult och Osby men också genom centrala Skåne ned till Lund.
Du kan betala kontant eller med de vanligaste korten (via iZettle).

<br>
<a class="btn btn-large btn-success" href="kontakt.html">Beställ köttlåda</a>
</p>

<h4>Lammlåda - Ryafår</h4>

<p>
Slakt sker vanligen i oktober-november, men ibland kan mindre lamm hållas över vintern och slaktas 
till påsk. Efter slakten hänger lammen några dagar i kylrum innan de styckas och packas i lådor. 
Styckdetaljerna är lårstekar, bogstekar, sadel, hals, slag och läggar. För att underlätta för våra kunder 
har vi bestämt en grundstyckning som alla får om man inte anger vilken styckning man önskar. 

Styckningen ser ut så här med alternativen inom parentes: lår som delade stekar med ben (alternativ 
hela stekar), bog som hela stekar, sadel skivad som fjärilskotletter (alternativ lång sadel), rygg skivad 
(alternativ hel rygg), hals skivad, slag hela och lägg delade. Lårstekarna kan också fås som hela 
fårfioler om man vill ha dem till saltning och rökning. 
<p/>
Annan styckning är naturligtvis också möjlig om ni 
har speciella önskemål. Att leverera ostyckade lamm är naturligtvis möjligt men vi vill helst undvika det 
av praktiska skäl. Lammen väger oftast 14 – 19 kg. Endast hela lammlådor säljs, men om du tycker 
det är för mycket så dela med en granne.
<p/>
<b>Vårt pris är för närvarande 115 kr/kg.</b>
<br>
Köttet kan hämtas på gården eller levereras direkt hem eller till en överenskommen plats för
hämtning. För närvarande kör vi till närområdet kring Älmhult och Osby men också
genom centrala Skåne ned till Lund. 
Du kan betala kontant eller med de vanligaste korten (via iZettle).
<br>
<a class="btn btn-large btn-success" href="kontakt.html">Beställ lammlåda</a>
</p>


<h4>Skinn</h4>
<p>
<table><tr><td>
När vi slaktar våra lamm tar vi skinnen i retur och låter bereda dem som tvättbara
skinn med ullen nedklippt till ca 25 mm. Skinnen är sköna att ha i barnvagnen, bilen,
läsfåtöljen eller varhelst du vill ha det skönt. Ullens egenskaper gör skinnen idealiska
för både små barn och vuxna. Ryafåren är kända för sin glansiga ull vilket ger mycket
fina skinn. Eftersom vi har får med olika färg finns skinnen vita, svarta och ett fåtal
bruna. <b>Beroende på storlek, glans, färg och kvalité varierar priset mellan 700 och
1.400 kr per styck. </b> 
<br>
Fina skinn från vuxna djur kan vara något dyrare. De tvättbara
skinnen är lättskötta och tål regelbunden tvätt. Skötselråd medföljer varje skinn.
Skötselråd: Maskintvätt på ullprogram 30 grader.
Vid handtvätt använd milt schampo med pH 3,5 - 5,5.
Torka hängande eller liggande på galler. Sträck lätt.
Skölj av mindre fläckar för hand.
Vädra och skaka skinnen.
<br>
<a class="btn btn-large btn-success" href="kontakt.html">Beställ skinn</a>
</td>

<td>
	<img src="images/lammskinn.jpg"/>
</td>	
</tr></table>
</p>


<h4>Ull</h4>
<p>
Vi tar för närvarande endast hand om den ull vi själva vill använda, men det går bra
att beställa ull om man själv vill prova på att tova, spinna eller annat. Då sorterar vi ut
den finaste ullen på fåren när vi klipper dem, vilket vi gör två gånger per år. Ryaullen
är långvågig och glansig och perfekt att tova med. Du kan få den vit, svart eller brun.
<br>
<b>Priset är 30 kr per kilo ull</b>. 
<br>
Eventuella fraktkostnader tillkommer.
<br>
<a class="btn btn-large btn-success" href="kontakt.html">Beställ ull</a>
</p>


<h4>Rökt fårfiol</h4>
<p>
Vi sparar numera några ostyckade bakben (fårfioler) från våra lamm och vuxna djur i samband med slakt. 
	Vi lämnar dem till saltning och kallrökning. 
	Det blir ett mycket delikat kött som blev mycket uppskattat av våra kunder. 
	Köttet lämpar sig som tilltugg till öl eller vin eller tillsammans med ägg eller äggrätter eller efter egen smak. 
</p>
<p>
	Kom bara ihåg att skära tvärs över musklerna i tunna skivor. 
	Detta är särskilt viktigt i den smala nedre delen av fiolen där det är mycket hinnor mellan musklerna. 
	Vikten ligger mellan 1,8 och drygt 4 kg, beroende på djurets storlek.  
</p>
<p>
<a class="btn btn-large btn-success" href="kontakt.html">Beställ fårfiol</a>
</p>

        </div>
      </div>




